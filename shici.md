# 诗词集

## 李清照【南宋】

### 如梦令

```
常记溪亭日暮，  
沉醉不知归路。  
兴尽晚回舟，  
误入藉花深处。  
争渡，争渡，惊起一滩鸥鹭。
```

```
昨夜雨疏风骤，  
浓睡不消残酒。  
试问卷帘人，  
却道海棠依旧。  
知否？知否？ 应是绿肥红瘦。
```

### 一剪梅

>红藕香残玉簟秋。
轻解罗裳，
独上兰舟。
云中谁寄锦书来，
雁字回时，
月满西楼。
花自飘零水自流。
一种相思，
两处闲愁。
此情无计可消除，
才下眉头，
却上心头。
